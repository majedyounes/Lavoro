<!DOCTYPE html PUBLIC "-//W3C//DTD HTML 4.01 Transitional//EN">
<html>
<body>
<h1 style="text-align: center;">Lavoro<br>
</h1>
Sviluppare un'applicazione che funga da portale per la pubblicazione di inserzioni relative a offerte di lavoro e curriculum 
e ne permetta la ricerca favorendo in tal modo l'incontro domanda-offerta. Tutte le classi devono essere contenute nel package "lavoro".<br>

<hr style="width: 100%; height: 2px;">

<h2>R1 - Inserzioni, offerte di lavoro e curriculum</h2>
L'applicazione viene gestita tramite un'istanza della classe <b>Portale</b>. Il portale permette di pubblicare inserzioni rappresentate
dalla classe <b>Inserzione</b>. Un'inserzione e' identificata da un codice numerico progressivo a partire da 10.000 assegnato automaticamente dal 
sistema all'atto della pubblicazione. Sono possibili due tipi di inserzione, rappresentati rispettivamente dalle classi
<b>OffertaDiLavoro</b> e <b>Curriculum</b> derivate da Inserzione. 
<br>
Un'offerta di lavoro registra le informazioni relative al datore di lavoro, alla figura professionale ricercata, alla sede di 
attivita', alle date di inizio e fine validita' dell'offerta stessa ed al numero di posizioni aperte. Si assuma che tutte
le date siano rappresentate come stringhe nel formato "AAAAMMGG". Il metodo <b>decrementaPosizioniAperte()</b> permette di diminuire
di un'unita' (ma senza scendere sotto lo zero) il numero di posizioni aperte. Il metodo <b>setDataFineValidita()</b> consente invece
di estendere la data di fine validita' dell'offerta, a patto che la data passata come parametro sia successiva alla data di fine
validita' attualmente impostata.
<br>
Un curriculum memorizza invece il codice fiscale del soggetto alla ricerca di lavoro, nome, cognome, data di nascita e residenza. 
<br>
Il metodi <b>aggiungiOffertaDiLavoro()</b> e <b>aggiungiCurriculum()</b> della classe Portale consentono rispettivamente di pubblicare
una nuova offerta di lavoro o un nuovo curriculum e restituiscono un intero corrispondente al codice progressivo assegnato.
<br>
Il metodo <b>getInserzione()</b> riceve come parametro il codice di una inserzione e restituisce l'oggetto Inserzione corrispondente. 
Mediante il metodo <b>getCurriculum()</b> e' invece possibile ottenere un riferimento all'oggetto Curriculum identificato dal codice
fiscale passato come parametro (si assuma a tal proposito che non possano esservi due curriculum caratterizzati dallo stesso codice 
fiscale). Mediante il metodo <b>rimuoviInserzione()</b> e' possibile rimuovere l'inserzione il cui codice e' passato come parametro.  
Nel caso in cui il codice passato come parametro ai tre precedenti metodi sia inesistente viene scatenata un'eccezione di tipo 
<b>InserzioneInesistenteException</b>.
<br>
Il metodo <b>elencoInserzioni()</b> restituisce un elenco di oggetti di classe Inserzione ordinati per codice numerico. I metodi
<b>elencoOfferteDiLavoro()</b> ed <b>elencoCurriculum()</b> restituiscono invece rispettivamente un elenco di offerte di lavoro
e di curriculum. Nel primo caso, l'elenco e' ordinato per data di inizio e fine validita' dell'oferta. Nel secondo caso, l'ordinamento 
e' invece alfabetico per cognome, nome e residenza. Si assumano sempre ordinamenti crescenti.

<h2>R2 - Competenze</h2>
Per ogni inserzione e' possibile specificare un certo numero di competenze richieste (nel caso di un'offerta di lavoro), o possedute
(nel caso di un curriculum). A tal fine, occorre utilizzare i metodi <b>aggiungiCompetenzaRichiesta()</b> e <b>aggiungiCompetenzaPosseduta()</b>
rispettivamente delle classi OffertaDiLavoro e Curriculum. Essi ricevono come parametri la competenza da aggiungere (rappresentata da 
un oggetto String) ed il relativo livello (posseduto o richiesto, rappresentato da un intero in una scala da 1 a 5). 
Nella stessa inserzione non sono ammesse competenze duplicate. L'unico risultato ottenuto dal tentare di aggiungere una competenza 
gia' esistente e' quindi, eventualmente, quello di cambiarne il livello. Il cercare invece di aggiungere competenze con un livello
al di fuori del suddetto intervallo non avrebbe alcun effetto.
<br>
Il metodo <b>elencoCompetenze()</b> della classe Inserzione restituisce l'elenco delle competenze associate all'inserzione (senza un
ordinamento preciso). Mediante il metodo <b>competenzaPresente()</b> e' possibile verificare se un'iscrizione abbia effettivamente associata la
particolare competenza passata come parametro. Il metodo restituisce "true" in caso affermativo, "false" altrimenti. Mediante
il metodo <b>getLivelloCompetenza()</b> e' possibile ottenere il livello posseduto o richiesto di una particolare competenza nella
particolare inserzione. Nel caso in cui la competenza passata come parametro non sia tra quelle specificate per l'inserzione viene
scatenata una eccezione di tipo <b>CompetenzaAssenteException</b>. 
<br>
Metodi analoghi nella classe Portale denominati <b>elencoCompetenze()</b> e <b>getLivelloCompetenza()</b> permettono rispettivamente 
di ottenere l'elenco delle competenze associate all'inserzione passata come parametro ed il relativo livello (con lo stesso 
ordinamento e la generazione della stesso tipo di eccezione sopra menzionati). 

<h2>R3 - Incontro domanda e offerta</h2>
Il sistema e' progettato per favorire l'incontro della domanda e dell'offerta di lavoro permettendo di determinare, data un'offerta, i
curriculum in grado di soddisfarla e, dato un curriculum, le offerte idonee. Un curriculum soddisfa i requisiti di un'offerta se il 
soggetto possiede (almeno) tutte le competenze specificate nell'offerta con un livello uguale o superiore. Analogamente, dato un 
curriculum, un offerta e' da considerarsi idonea se non richiede competenze non in possessp dal soggetto ed il livello necessario non e'
superiore a quello posseduto. 
<br>
Le funzionalita' sopra descritte sono implementate attraverso il metodo <b>cerca()</b> della classe Portale. Il metodo riceve come
parametro il codice numerico che identifica un'inserzione e si comporta diversamente in base al fatto che si tratti di un'offerta di lavoro o di un 
curriculum. In particolare, quando viene passata un'offerta di lavoro, il metodo restituisce un'elenco di inserzioni corrispondenti 
ai soli curriculum in grado di soddisfarne i requisiti dell'offerta. Quando viene passato un curriculum, restituisce invece un 
elenco di inserzioni corrispondenti alle sole offerte idonee. 

<h2>R4 - Caricamento da file</h2>
Il metodo <b>leggiFile()</b> della classe Portale permette di leggere da file le informazioni relative alle inserzioni. Il metodo riceve 
come parametro il percorso di un file testuale organizzato per righe, dove ogni riga puo' riportare le informazioni relative ad 
un'offerta di lavoro o ad un curriculum. 
<br>
Le righe relative ad un'offerta di lavoro iniziano con la lettera "o" (maiuscola o minuscola), seguita dalle informazioni relative 
al datore di lavoro, alla figura professionale ricercata, alla sede di attivita', alla data di inizio ed alla data di fine validita' 
ed al numero di posizioni aperte. Le righe relative ad un curriculum iniziano con la lettera "c" (o "C"), seguita dal codice fiscale, 
dal nome, dal cognome, dalla data di nascita e dalla residenza del soggetto.
<br>
Gli elementi di ciascuna riga sono separati gli uni dagli altri tramite il carattere ";". Si eliminino eventuali spazi aggiuntivi e 
si ignorino le righe con un formato errato. 

<hr style="width: 100%; height: 2px;"><br>
</body>
</html>
